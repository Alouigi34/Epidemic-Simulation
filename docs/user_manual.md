## Προαπαιτούμενα
Το project έχει γραφτεί σε γλώσσα προγραμματισμού Python και έχει δοκιμαστεί στις εκδόσεις 3.8 και 3.9 . <b>Για να τρέξετε το πρόγραμμα είναι αναγκαίο να έχετε κατεβάσει την Python στον υπολογιστή σας. </b>

## Οδηγίες χρήσης
1. Ξεκινήστε την προσομοίωση εκτελώντας το αρχείο <b>main.py</b> το οποίο βρίσκεται στον φάκελο <b>code</b>, είτε κάνοντας διπλό αριστερό κλικ πάνω του είτε ανοίγοντάς το με κάποιο περιβάλλον προγραμματισμού της επιλογής σας.
2. Αφού ανοίξει το παράθυρο της προσομοίωσης με όνομα "Epidemic Simulation", πατήστε στο κουμπί με το σύμβολο του "Play". Μόλις γίνει αυτό, θα εμφανιστεί η εικονική κοινότητα και οι πράκτορες θα αρχίσουν να κινούνται μέσα σε αυτή.
3. Αφού πατηθεί το κουμπί "Play", θα μετατραπεί σε κουμπί "Pause" επιτρέποντας το "πάγωμα" της προσομοίωσης οποιαδήποτε στιγμή. Μπορείτε να επανεκκινήσετε την προσομοίωση πατώντας το ίδιο κουμπί.
4. Μπορείτε να χρησιμοποιήσετε τα κουμπιά "Masks On/Off", "Lockdown On/Off" και "Keep Distances On/Off" για να θέσετε σε λειτουργία ή να απενεργοποιήσετε το αντίστοιχο μέτρο καταπολέμησης του ιού.
5. Τέλος, μπορείτε να κλείσετε την προσομοίωση οποιαδήποτε στιγμή πατώντας είτε το κουμπί "Χ" του παραθύρου, είτε το κουμπί με το σύμβολο "Stop" εντός της εφαρμογής.

## Οδηγίες μετατροπής
* Για να μεταβάλετε τα δεδομένα του ιού, επεξεργαστείτε το αρχείο κειμένου <b>virus_info.txt</b> το οποίο βρίσκεται στον φάκελο <b>code</b>, αλλάζοντας το όνομα, τα συμπτώματα ή τα αριθμητικά δεδομένα του ιού. (<b>ΠΡΟΣΟΧΗ! ΜΗΝ αλλάξετε τίποτα άλλο πέραν των στοιχείων που βρίσκονται μετά τις άνω-κάτω τελείες και ΜΗΝ αλλάξετε τη μορφοποίηση του αρχείου!</b>. Αν θέλετε να αλλάξετε τα στατιστικά στοιχεία του ιού αρκεί να αντικαταστήσετε τα νούμερα και τίποτε παραπάνω.)
* Για να μεταβάλετε τον πληθυσμό της προσομοίωσης ή/και τον αρχικό πληθυσμό αρρώστων, θα πρέπει να επεξεργαστείτε το αρχείο κώδικα <b>main.py</b> το οποίο βρίσκεται στον φάκελο <b>code</b> με το περιβάλλον προγραμματισμού της επιλογής σας ή με το IDLE της Python. Ύστερα, αρκεί να μεταβάλετε τον αριθμό της παραμέτρου <b>"population"</b> ή/και της παραμέτρου <b>"sick_population"</b> αντίστοιχα. Σημειώστε ότι αν ο πληθυσμός είναι πολύ μεγάλος, είναι πιθανό η εφαρμογή να αρχίσει να κολλάει, ειδικότερα κατά την εφαρμογή του μέτρου "Keep Distances" όπου οι πράκτορες τεχνητής νοημοσύνης εκτελούν πολλούς περισσότερους υπολογισμούς.
* Αν θέλετε να προσθέσετε ή να μετατρέψετε κάτι στο project μας, τα σχόλια πάνω στον κώδικα και η μορφοποίηση των αρχείων θα σας καθοδηγήσουν για να κατανοήσετε τον κώδικά μας.
