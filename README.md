# Πρόβλημα
Πώς θα εξελιχθεί η πανδημία σε μία κοινότητα ανάλογα με τα χαρακτηριστικά της και τα μέτρα καταπολέμησής της;

# Project
Αξιοποιούμε την Τεχνητή Νοημοσύνη σε πρόγραμμα προσομοίωσης (α) της εξάπλωσης μίας πανδημίας σε μία κοινότητα ατόμων, αλλά και (β) της αποτύπωσης της επίδρασης των μέτρων καταπολέμησης της διασποράς.
Όλο το project μας θα προγραμματιστεί σε Python. Η εικονική αυτή κοινότητα θα παρουσιάζεται γραφικά στην οθόνη με τη βιβλιοθήκη (module) tkinter της python (1). Κάθε άτομο της κοινότητας θα απεικονίζεται/αντιπροσωπεύεται από έναν "ανακλαστικό πράκτορα" τεχνητής νοημοσύνης, reflex agent (2) . Οι πράκτορες αυτοί θα κινούνται αυτόνομα και τυχαία μέσα στην εικονική κοινότητα, θα συναντιούνται και θα συνωστίζονται σε σημεία συγκέντρωσης (πχ. σούπερ μάρκετ, αγορές, στάσεις λεωφορείων κ.ά). Καθώς κινούνται,  θα υπάρχει το ενδεχόμενο να κολλήσουν τον ιό από κάποιο άλλο μέλος της κοινότητας και θα τηρούν τα μέτρα που ενδεχομένως τους οριστούν από τον χειριστή της προσομοίωσης (πχ. τήρηση αποστάσεων ή επιβολή μάσκας).

Όσον αφορά τον ιό, τα δεδομένα του (πιθανότητα μετάδοσης με και χωρίς χρήση μάσκας, ποσοστά θνησιμότητας κ.ά.)  θα διαβάζονται με ειδικό τρόπο από ένα συγκεκριμένο αρχείο txt. Για το project μας αυτό, θα χρησιμοποιήσουμε τα δεδομένα του covid-19, αλλά το πρόγραμμα θα επιτρέπει την προσομοίωση και ιών με διαφορετικά χαρακτηριστικά (δεδομένου ότι αυτά δίνονται μέσω ενός τυποποιημένου αρχείου txt). Τα στατιστικά στοιχεία και τα δεδομένα του covid-19, καθώς και τα μέτρα καταπολέμησης που θα χρησιμοποιήσουμε θα προέρχονται από έγκυρες πηγές, όπως για παράδειγμα έρευνες του World Health Organisation, ανακοινώσεις του Υπουργείου Υγείας και επιβεβαιωμένα δεδομένα από την Wikipedia (ενδεικτικά βλ. έρευνα (5)).

# Λειτουργία
Ο χρήστης πατά το Start και βλέπει την εξάπλωση/αντιμετώπιση της πανδημίας στην οθόνη γραφικά με χρωματική κωδικοποίηση. Στο παράθυρο φαίνονται όλα τα σχετικά δεδομένα, όπως το πλήθος των υγιών, των αρρώστων, των ατόμων με ανοσία, καθώς και το πλήθος των θανάτων. Ο χρήστης μπορεί ανά πάσα στιγμή να χρησιμοποιήσει τα αντίστοιχα κουμπιά που θα υπάρχουν στο παράθυρο για να επιβάλει στην κοινότητα τη χρήση μάσκας, την τήρηση αποστάσεων, ή και την επιβολή lockdown. 

(1)  https://docs.python.org/3/library/tkinter.html
(2)  βλ. εικόνα reflex_agent.png, στο αποθετήριο GitHub του έργου μας xxxxxxx
(3)  https://www.who.int/
(4)  https://www.moh.gov.gr/
(5)  https://www.thelancet.com/journals/lancet/article/PIIS0140-6736(20)31142-9/fulltext
